<!DOCTYPE html><html lang="zh-TW" data-theme="light"><head><meta charset="UTF-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1.0, maximum-scale=1.0, user-scalable=no"><title>齊物論 | MetasoT「元索」</title><meta name="keywords" content="莊子,莊周夢蝶,齊物論"><meta name="author" content="伊須橘ホウ"><meta name="copyright" content="伊須橘ホウ"><meta name="format-detection" content="telephone=no"><meta name="theme-color" content="#ffffff"><meta name="description" content="文章來源：《莊子·齊物論》本文作者： 莊周（前369年－前286年）  一：南郭子綦隱几而坐　　南郭子綦隱几而坐，仰天而噓，嗒焉似喪其耦。顏成子游立侍乎前，曰：「何居乎？形固可使如槁木，而心固可使如死灰乎？今之隱几者，非昔之隱几者也？」 　　子綦曰：「偃，不亦善乎，而問之也！今者吾喪我，汝知之乎？汝聞人籟而未聞地籟，汝聞地籟而未聞天籟夫！」 　　子游曰：「敢問其方。」 　　子綦曰：「夫大塊噫氣，其">
<meta property="og:type" content="article">
<meta property="og:title" content="齊物論">
<meta property="og:url" content="https://tadasuki.github.io/0100/01/03/3_qiwulun/index.html">
<meta property="og:site_name" content="MetasoT「元索」">
<meta property="og:description" content="文章來源：《莊子·齊物論》本文作者： 莊周（前369年－前286年）  一：南郭子綦隱几而坐　　南郭子綦隱几而坐，仰天而噓，嗒焉似喪其耦。顏成子游立侍乎前，曰：「何居乎？形固可使如槁木，而心固可使如死灰乎？今之隱几者，非昔之隱几者也？」 　　子綦曰：「偃，不亦善乎，而問之也！今者吾喪我，汝知之乎？汝聞人籟而未聞地籟，汝聞地籟而未聞天籟夫！」 　　子游曰：「敢問其方。」 　　子綦曰：「夫大塊噫氣，其">
<meta property="og:locale" content="zh_TW">
<meta property="og:image" content="https://s1.imagehub.cc/images/2022/05/14/zz2.png">
<meta property="article:published_time" content="0100-01-02T15:55:00.000Z">
<meta property="article:modified_time" content="2022-05-15T14:33:01.327Z">
<meta property="article:author" content="伊須橘ホウ">
<meta property="article:tag" content="莊子">
<meta property="article:tag" content="莊周夢蝶">
<meta property="article:tag" content="齊物論">
<meta name="twitter:card" content="summary">
<meta name="twitter:image" content="https://s1.imagehub.cc/images/2022/05/14/zz2.png"><link rel="shortcut icon" href="https://s1.imagehub.cc/images/2022/05/13/1.png"><link rel="canonical" href="https://tadasuki.github.io/0100/01/03/3_qiwulun/"><link rel="preconnect" href="//cdn.jsdelivr.net"/><link rel="preconnect" href="//busuanzi.ibruce.info"/><link rel="stylesheet" href="/css/index.css"><link rel="stylesheet" href="https://cdn.jsdelivr.net/npm/@fortawesome/fontawesome-free@6/css/all.min.css" media="print" onload="this.media='all'"><link rel="stylesheet" href="https://cdn.jsdelivr.net/npm/@fancyapps/ui/dist/fancybox.css" media="print" onload="this.media='all'"><script>const GLOBAL_CONFIG = { 
  root: '/',
  algolia: undefined,
  localSearch: {"path":"/search.xml","preload":false,"languages":{"hits_empty":"找不到您查詢的內容：${query}"}},
  translate: {"defaultEncoding":2,"translateDelay":0,"msgToTraditionalChinese":"繁","msgToSimplifiedChinese":"简"},
  noticeOutdate: undefined,
  highlight: {"plugin":"highlighjs","highlightCopy":true,"highlightLang":true,"highlightHeightLimit":false},
  copy: {
    success: '複製成功',
    error: '複製錯誤',
    noSupport: '瀏覽器不支援'
  },
  relativeDate: {
    homepage: false,
    post: false
  },
  runtime: '天',
  date_suffix: {
    just: '剛剛',
    min: '分鐘前',
    hour: '小時前',
    day: '天前',
    month: '個月前'
  },
  copyright: undefined,
  lightbox: 'fancybox',
  Snackbar: undefined,
  source: {
    justifiedGallery: {
      js: 'https://cdn.jsdelivr.net/npm/flickr-justified-gallery@2/dist/fjGallery.min.js',
      css: 'https://cdn.jsdelivr.net/npm/flickr-justified-gallery@2/dist/fjGallery.min.css'
    }
  },
  isPhotoFigcaption: true,
  islazyload: false,
  isAnchor: false
}</script><script id="config-diff">var GLOBAL_CONFIG_SITE = {
  title: '齊物論',
  isPost: true,
  isHome: false,
  isHighlightShrink: false,
  isToc: true,
  postUpdate: '2022-05-15 22:33:01'
}</script><noscript><style type="text/css">
  #nav {
    opacity: 1
  }
  .justified-gallery img {
    opacity: 1
  }

  #recent-posts time,
  #post-meta time {
    display: inline !important
  }
</style></noscript><script>(win=>{
    win.saveToLocal = {
      set: function setWithExpiry(key, value, ttl) {
        if (ttl === 0) return
        const now = new Date()
        const expiryDay = ttl * 86400000
        const item = {
          value: value,
          expiry: now.getTime() + expiryDay,
        }
        localStorage.setItem(key, JSON.stringify(item))
      },

      get: function getWithExpiry(key) {
        const itemStr = localStorage.getItem(key)

        if (!itemStr) {
          return undefined
        }
        const item = JSON.parse(itemStr)
        const now = new Date()

        if (now.getTime() > item.expiry) {
          localStorage.removeItem(key)
          return undefined
        }
        return item.value
      }
    }
  
    win.getScript = url => new Promise((resolve, reject) => {
      const script = document.createElement('script')
      script.src = url
      script.async = true
      script.onerror = reject
      script.onload = script.onreadystatechange = function() {
        const loadState = this.readyState
        if (loadState && loadState !== 'loaded' && loadState !== 'complete') return
        script.onload = script.onreadystatechange = null
        resolve()
      }
      document.head.appendChild(script)
    })
  
      win.activateDarkMode = function () {
        document.documentElement.setAttribute('data-theme', 'dark')
        if (document.querySelector('meta[name="theme-color"]') !== null) {
          document.querySelector('meta[name="theme-color"]').setAttribute('content', '#0d0d0d')
        }
      }
      win.activateLightMode = function () {
        document.documentElement.setAttribute('data-theme', 'light')
        if (document.querySelector('meta[name="theme-color"]') !== null) {
          document.querySelector('meta[name="theme-color"]').setAttribute('content', '#ffffff')
        }
      }
      const t = saveToLocal.get('theme')
    
          if (t === 'dark') activateDarkMode()
          else if (t === 'light') activateLightMode()
        
      const asideStatus = saveToLocal.get('aside-status')
      if (asideStatus !== undefined) {
        if (asideStatus === 'hide') {
          document.documentElement.classList.add('hide-aside')
        } else {
          document.documentElement.classList.remove('hide-aside')
        }
      }
    
    const detectApple = () => {
      if(/iPad|iPhone|iPod|Macintosh/.test(navigator.userAgent)){
        document.documentElement.classList.add('apple')
      }
    }
    detectApple()
    })(window)</script><meta name="generator" content="Hexo 6.2.0"></head><body><div id="web_bg"></div><div id="sidebar"><div id="menu-mask"></div><div id="sidebar-menus"><div class="avatar-img is-center"><img src="https://s1.imagehub.cc/images/2022/05/13/ava.png" onerror="onerror=null;src='/img/friend_404.gif'" alt="avatar"/></div><div class="sidebar-site-data site-data is-center"><a href="/archives/"><div class="headline">文章</div><div class="length-num">8</div></a><a href="/tags/"><div class="headline">標籤</div><div class="length-num">22</div></a><a href="/categories/"><div class="headline">分類</div><div class="length-num">11</div></a></div><hr/><div class="menus_items"><div class="menus_item"><a class="site-page" href="/"><i class="fa-fw fas fa-home"></i><span> 首頁</span></a></div><div class="menus_item"><a class="site-page" href="/tags/"><i class="fa-fw fas fa-tags"></i><span> 標籤</span></a></div><div class="menus_item"><a class="site-page" href="/categories/"><i class="fa-fw fas fa-folder-open"></i><span> 分類</span></a></div><div class="menus_item"><a class="site-page" href="/link/"><i class="fa-fw fas fa-link"></i><span> 利器</span></a></div></div></div></div><div class="post" id="body-wrap"><header class="post-bg" id="page-header" style="background-image: url('https://s1.imagehub.cc/images/2022/05/14/zz2.png')"><nav id="nav"><span id="blog_name"><a id="site-name" href="/">MetasoT「元索」</a></span><div id="menus"><div id="search-button"><a class="site-page social-icon search"><i class="fas fa-search fa-fw"></i><span> 搜尋</span></a></div><div class="menus_items"><div class="menus_item"><a class="site-page" href="/"><i class="fa-fw fas fa-home"></i><span> 首頁</span></a></div><div class="menus_item"><a class="site-page" href="/tags/"><i class="fa-fw fas fa-tags"></i><span> 標籤</span></a></div><div class="menus_item"><a class="site-page" href="/categories/"><i class="fa-fw fas fa-folder-open"></i><span> 分類</span></a></div><div class="menus_item"><a class="site-page" href="/link/"><i class="fa-fw fas fa-link"></i><span> 利器</span></a></div></div><div id="toggle-menu"><a class="site-page"><i class="fas fa-bars fa-fw"></i></a></div></div></nav><div id="post-info"><h1 class="post-title">齊物論</h1><div id="post-meta"><div class="meta-firstline"><span class="post-meta-date"><i class="fa-fw post-meta-icon far fa-calendar-alt"></i><span class="post-meta-label">發表於</span><time datetime="0100-01-02T15:55:00.000Z" title="發表於 0100-01-03 00:00:43">0100-01-03</time></span><span class="post-meta-categories"><span class="post-meta-separator">|</span><i class="fas fa-inbox fa-fw post-meta-icon"></i><a class="post-meta-categories" href="/categories/%E5%90%8D%E5%AE%B6%E4%BD%9C%E5%93%81/">名家作品</a><i class="fas fa-angle-right post-meta-separator"></i><i class="fas fa-inbox fa-fw post-meta-icon"></i><a class="post-meta-categories" href="/categories/%E5%90%8D%E5%AE%B6%E4%BD%9C%E5%93%81/%E8%8E%8A%E5%AD%90/">莊子</a><i class="fas fa-angle-right post-meta-separator"></i><i class="fas fa-inbox fa-fw post-meta-icon"></i><a class="post-meta-categories" href="/categories/%E5%90%8D%E5%AE%B6%E4%BD%9C%E5%93%81/%E8%8E%8A%E5%AD%90/%E5%85%A7%E7%AF%87/">內篇</a></span></div><div class="meta-secondline"><span class="post-meta-separator">|</span><span class="post-meta-wordcount"><i class="far fa-file-word fa-fw post-meta-icon"></i><span class="post-meta-label">字數總計:</span><span class="word-count">3.1k</span><span class="post-meta-separator">|</span><i class="far fa-clock fa-fw post-meta-icon"></i><span class="post-meta-label">閱讀時長:</span><span>8分鐘</span></span></div></div></div></header><main class="layout" id="content-inner"><div id="post"><article class="post-content" id="article-container"><p>文章來源：《莊子·齊物論》<br>本文作者： 莊周（前369年－前286年）</p>
<hr>
<h1 id="一：南郭子綦隱几而坐"><a href="#一：南郭子綦隱几而坐" class="headerlink" title="一：南郭子綦隱几而坐"></a>一：南郭子綦隱几而坐</h1><p>　　南郭子綦隱几而坐，仰天而噓，嗒焉似喪其耦。顏成子游立侍乎前，曰：「何居乎？形固可使如槁木，而心固可使如死灰乎？今之隱几者，非昔之隱几者也？」</p>
<p>　　子綦曰：「偃，不亦善乎，而問之也！今者吾喪我，汝知之乎？汝聞人籟而未聞地籟，汝聞地籟而未聞天籟夫！」</p>
<p>　　子游曰：「敢問其方。」</p>
<p>　　子綦曰：「夫大塊噫氣，其名為風。是唯无作，作則萬竅怒呺。而獨不聞之翏翏乎？山林之畏隹，大木百圍之竅穴，似鼻、似口、似耳、似枅、似圈、似臼、似洼者、似污者；激者、謞者、叱者、吸者、叫者、譹者、宎者、咬者，前者唱于而隨者唱喁。泠風則小和，飄風則大和，厲風濟則衆竅為虛。而獨不見之調調，之刁刁乎？」</p>
<p>　　子游曰：「地籟則衆竅是已，人籟則比竹是已，敢問天籟？」</p>
<p>　　子綦曰：「夫吹萬不同，而使其自已也，咸其自取，怒者其誰邪！」 </p>
<h1 id="二：非彼無我"><a href="#二：非彼無我" class="headerlink" title="二：非彼無我"></a>二：非彼無我</h1><p>　　大知閑閑，小知閒閒；大言炎炎，小言詹詹。其寐也魂交，其覺也形開，與接為搆，日以心鬬。縵者，窖者，密者。小恐惴惴，大恐縵縵。其發若機栝，其司是非之謂也；其留如詛盟，其守勝之謂也；其殺若秋冬，以言其日消也；其溺之所為之，不可使復之也；其厭也如緘，以言其老洫也；近死之心，莫使復陽也。喜怒哀樂，慮嘆變慹，姚佚啟態；樂出虛，蒸成菌。日夜相代乎前，而莫知其所萌。已乎，已乎！旦暮得此，其所由以生乎！</p>
<p>　　非彼無我，非我無所取。是亦近矣，而不知其所為使。若有真宰，而特不得其朕。可行己信，而不見其形，有情而無形。百骸、九竅、六藏，賅而存焉，吾誰與為親？汝皆說之乎？其有私焉？如是皆有為臣妾乎？其臣妾不足以相治乎？其遞相為君臣乎？其有真君存焉？如求得其情與不得，無益損乎其真。一受其成形，不忘以待盡。與物相刃相靡，其行盡如馳，而莫之能止，不亦悲乎？終身役役而不見其成功，苶然疲役而不知其所歸，可不哀邪？人謂之不死，奚益？其形化，其心與之然，可不謂大哀乎？人之生也，固若是芒乎？其我獨芒，而人亦有不芒者乎？夫隨其成心而師之，誰獨且無師乎？奚必知代而心自取者有之？愚者與有焉。未成乎心而有是非，是今日適越而昔至也。是以無有為有。無有為有，雖有神禹，且不能知，吾獨且奈何哉？</p>
<h1 id="三：物無非彼"><a href="#三：物無非彼" class="headerlink" title="三：物無非彼"></a>三：物無非彼</h1><p>　　夫言非吹也，言者有言。其所言者特未定也。果有言邪？其未嘗有言邪？其以為異於鷇音，亦有辯乎？其無辯乎？道惡乎隱而有真偽？言惡乎隱而有是非？道惡乎往而不存？言惡乎存而不可？道隱於小成，言隱於榮華。故有儒墨之是非，以是其所非而非其所是。欲是其所非而非其所是，則莫若以明。</p>
<p>　　物無非彼，物無非是。自彼則不見，自知則知之。故曰彼出於是，是亦因彼。彼是方生之說也，雖然，方生方死，方死方生；方可方不可，方不可方可；因是因非，因非因是。是以聖人不由，而照之於天，亦因是也。是亦彼也，彼亦是也。彼亦一是非，此亦一是非。果且有彼是乎哉？果且無彼是乎哉？彼是莫得其偶，謂之道樞。樞始得其環中，以應無窮。是亦一無窮，非亦一無窮也。故曰莫若以明。 </p>
<h1 id="四：天地一指"><a href="#四：天地一指" class="headerlink" title="四：天地一指"></a>四：天地一指</h1><p>　　 以指喻指之非指，不若以非指喻指之非指也；以馬喻馬之非馬，不若以非馬喻馬之非馬也。天地一指也，萬物一馬也。</p>
<p>　　可乎可，不可乎不可。道行之而成，物謂之而然。惡乎然？然於然。惡乎不然？不然於不然。物固有所然，物固有所可。無物不然，無物不可。故為是舉莛與楹，厲與西施，恢恑譎怪，道通為一。其分也，成也；其成也，毀也。凡物無成與毀，復通為一。唯達者知通為一，為是不用而寓諸庸。庸也者，用也；用也者，通也；通也者，得也；適得而幾矣。因是已，已而不知其然，謂之道。勞神明為一而不知其同也，謂之朝三。何謂朝三？狙公賦芧，曰：「朝三而暮四，」衆狙皆怒。曰：「然則朝四而暮三，」衆狙皆悅。名實未虧而喜怒為用，亦因是也。是以聖人和之以是非而休乎天鈞，是之謂兩行。 </p>
<h1 id="五：古之人"><a href="#五：古之人" class="headerlink" title="五：古之人"></a>五：古之人</h1><p>　　古之人，其知有所至矣。惡乎至？有以為未始有物者，至矣，盡矣，不可以加矣。其次以為有物矣，而未始有封也。其次以為有封焉，而未始有是非也。是非之彰也，道之所以虧也。道之所以虧，愛之所以成。果且有成與虧乎哉？果且無成與虧乎哉？有成與虧，故昭氏之鼓琴也；無成與虧，故昭氏之不鼓琴也。昭文之鼓琴也，師曠之枝策也，惠子之據梧也，三子之知幾乎，皆其盛者也，故載之末年。惟其好之也，以異於彼，其好之也，欲以明之彼。非所明而明之，故以堅白之昧終。而其子又以文之論論緒，終身無成。若是而可謂成乎？雖我亦成也。若是而不可謂成乎？物與我無成也。是故滑疑之耀，聖人之所圖也。為是不用而寓諸庸，此之謂以明。 </p>
<h1 id="六：萬物與我為一"><a href="#六：萬物與我為一" class="headerlink" title="六：萬物與我為一"></a>六：萬物與我為一</h1><p>　　今且有言於此，不知其與是類乎？其與是不類乎？類與不類，相與為類，則與彼無以異矣。雖然，請嘗言之。有始也者，有未始有始也者，有未始有夫未始有始也者。有有也者，有無也者，有未始有無也者，有未始有夫未始有無也者。俄而有無矣，而未知有無之果孰有孰無也。今我則已有謂矣，而未知吾所謂之其果有謂乎，其果無謂乎？天下莫大於秋毫之末，而大山為小；莫壽於殤子，而彭祖為夭。天地與我並生，而萬物與我為一。既已為一矣，且得有言乎？既已謂之一矣，且得無言乎？一與言為二，二與一為三。自此以往，巧曆不能得，而況其凡乎！故自無適有以至於三，而況自有適有乎！無適焉，因是已！</p>
<h1 id="七：道未始有封"><a href="#七：道未始有封" class="headerlink" title="七：道未始有封"></a>七：道未始有封</h1><p>　　夫道未始有封，言未始有常，為是而有畛也，請言其畛：有左有右，（相對而相反，各異便也，）有倫有義，有分有辯，有競有爭，此之謂八德。六合之外，聖人存而不論；六合之內，聖人論而不議。春秋經世先王之志，聖人議而不辯。故分也者，有不分也；辯也者，有不辯也。曰：何也？聖人懷之，衆人辯之以相示也。故曰：辯也者，有不見也。夫大道不稱，大辯不言，大仁不仁，大廉不嗛，大勇不忮。道昭而不道，言辯而不及，仁常而不成，廉清而不信，勇忮而不成。五者園而幾向方矣，故知止其所不知，至矣。孰知不言之辯，不道之道？若有能知，此之謂天府。注焉而不滿，酌焉而不竭，而不知其所由來，此之謂葆光。</p>
<p>　　故昔者堯問於舜曰：「我欲伐宗、膾、胥敖，南面而不釋然。其故何也？」舜曰：「夫三子者，猶存乎蓬艾之間。若不釋然，何哉？昔者十日並出，萬物皆照，而況德之進乎日者乎！」 </p>
<h1 id="八：物之所同"><a href="#八：物之所同" class="headerlink" title="八：物之所同"></a>八：物之所同</h1><p>　　齧缺問乎王倪曰：「子知物之所同是乎？」</p>
<p>　　曰：「吾惡乎知之？」</p>
<p>　　「子知子之所不知邪？」</p>
<p>　　曰：「吾惡乎知之？」</p>
<p>　　「然則物無知邪？」</p>
<p>　　曰：「吾惡乎知之？</p>
<p>　　雖然，嘗試言之：庸詎知吾所謂知之非不知邪？庸詎知吾所謂不知之非知邪？</p>
<p>　　且吾嘗試問乎女：民溼寢則腰疾偏死，鰌然乎哉？木處則惴慄恂懼，猨猴然乎哉？三者孰知正處？民食芻豢，麋鹿食薦，蝍且甘帶，鴟鴉耆鼠，四者孰知正味？猨猵狙以為雌，麋與鹿交，鰌與魚游。毛嬙麗姬，人之所美也；魚見之深入，鳥見之高飛，麋鹿見之決驟，四者孰知天下之正色哉？自我觀之，仁義之端，是非之塗，樊然殽亂，吾惡能知其辯！」</p>
<p>　　齧缺曰：「子不知利害，則至人固不知利害乎？」</p>
<p>　　王倪曰：「至人神矣！大澤焚而不能熱，河漢沍而不能寒，疾雷破山，風振海而不能驚。若然者，乘雲氣，騎日月，而遊乎四海之外，死生無變於己，而況利害之端乎？」 </p>
<h1 id="九：瞿鵲子問乎長梧子"><a href="#九：瞿鵲子問乎長梧子" class="headerlink" title="九：瞿鵲子問乎長梧子"></a>九：瞿鵲子問乎長梧子</h1><p>　　瞿鵲子問乎長梧子曰：「吾聞諸夫子，聖人不從事於務，不就利，不違害，不喜求，不緣道；無謂有謂，有謂無謂，而遊乎塵垢之外。夫子以為孟浪之言，而我以為妙道之行也。吾子以為奚若？」</p>
<p>　　長梧子曰：「是黃帝之所聽熒也，而丘也何足以知之！且女亦大早計，見卵而求時夜，見彈而求鴞炙。</p>
<p>　　予嘗為女妄言之，女以妄聽之。奚旁日月，挾宇宙？為其脗合，置其滑涽，以隸相尊。衆人役役，聖人愚芚，參萬歲而一成純。萬物盡然，而以是相蘊。</p>
<p>　　予惡乎知說生之非惑邪！予惡乎知惡死之非弱喪而不知歸者邪！麗之姬，艾封人之子也。晉國之始得之也，涕泣沾襟；及其至於王所，與王同筐牀，食芻豢，而後悔其泣也。予惡乎知夫死者不悔其始之蘄生乎？</p>
<p>　　夢飲酒者，旦而哭泣；夢哭泣者，旦而田獵。方其夢也，不知其夢也。夢之中又占其夢焉，覺而後知其夢也。且有大覺而後知此其大夢也，而愚者自以為覺，竊竊然知之。君乎，牧乎，固哉！丘也與女，皆夢也；予謂女夢，亦夢也。是其言也，其名為弔詭。萬世之後而一遇大聖，知其解者，是旦暮遇之也。</p>
<p>　　既使我與若辯矣，若勝我，我不若勝，若果是也，我果非也邪？我勝若，若不吾勝，我果是也，而果非也邪？其或是也，其或非也邪？其俱是也，其俱非也邪？我與若不能相知也。則人固受其黮闇，吾誰使正之？使同乎若者正之？既與若同矣，惡能正之！使同乎我者正之？既同乎我矣，惡能正之！使異乎我與若者正之？既異乎我與若矣，惡能正之！使同乎我與若者正之？既同乎我與若矣，惡能正之！然則我與若與人俱不能相知也，而待彼也邪？</p>
<p>　　何謂和之以天倪？曰：是不是，然不然。是若果是也，則是之異乎不是也亦無辯﹔然若果然也，則然之異乎不然也亦無辯。化聲之相待、若其不相待。和之以天倪，因之以曼衍，所以窮年也。忘年忘義，振於無竟，故寓諸無竟。」</p>
<h1 id="十：罔兩問景"><a href="#十：罔兩問景" class="headerlink" title="十：罔兩問景"></a>十：罔兩問景</h1><p>　　罔兩問景曰：「曩子行，今子止﹔曩子坐，今子起。何其無特操與？」</p>
<p>　　景曰：「吾有待而然者邪？吾所待又有待而然者邪？吾待蛇蚹蜩翼邪？惡識所以然！惡識所以不然！」</p>
<h1 id="十一：莊周夢蝶"><a href="#十一：莊周夢蝶" class="headerlink" title="十一：莊周夢蝶"></a>十一：莊周夢蝶</h1><p>　　昔者莊周夢為胡蝶，栩栩然胡蝶也。自喻適志與！不知周也。俄然覺，則蘧蘧然周也。不知周之夢為胡蝶與，胡蝶之夢為周與？周與胡蝶，則必有分矣。此之謂物化。  </p>
<hr>
<a class="btn-beautify block center blue larger" href="/0100/01/02/2_xiaoyaoyou/" 
  title="上一篇：逍遙遊"><i class="far fa-hand-point-right"></i><span>上一篇：逍遙遊</span></a>
<a class="btn-beautify block center blue larger" href="/0100/01/04/4_yangshengzhu/" 
  title="下一篇：養生主"><i class="far fa-hand-point-right"></i><span>下一篇：養生主</span></a>

</article><div class="post-copyright"><div class="post-copyright__author"><span class="post-copyright-meta">文章作者: </span><span class="post-copyright-info"><a target="_blank" rel="noopener" href="https://zh.wikipedia.org/wiki/%E5%BA%84%E5%AD%90">莊子</a></span></div><div class="post-copyright__type"><span class="post-copyright-meta">文章連結: </span><span class="post-copyright-info"><a href="https://tadasuki.github.io/0100/01/03/3_qiwulun/">https://tadasuki.github.io/0100/01/03/3_qiwulun/</a></span></div><div class="post-copyright__notice"><span class="post-copyright-meta">版權聲明: </span><span class="post-copyright-info">本作品在全世界都屬於公有領域，因為作者逝世已經超過100年，並且於1927年1月1日之前出版。</span></div></div><div class="tag_share"><div class="post-meta__tag-list"><a class="post-meta__tags" href="/tags/%E8%8E%8A%E5%AD%90/">莊子</a><a class="post-meta__tags" href="/tags/%E8%8E%8A%E5%91%A8%E5%A4%A2%E8%9D%B6/">莊周夢蝶</a><a class="post-meta__tags" href="/tags/%E9%BD%8A%E7%89%A9%E8%AB%96/">齊物論</a></div><div class="post_share"><div class="social-share" data-image="https://s1.imagehub.cc/images/2022/05/14/zz2.png" data-sites="facebook,twitter,wechat,weibo,qq"></div><link rel="stylesheet" href="https://cdn.jsdelivr.net/npm/social-share.js/dist/css/share.min.css" media="print" onload="this.media='all'"><script src="https://cdn.jsdelivr.net/gh/overtrue/share.js@master/dist/js/social-share.min.js" defer></script></div></div><hr/><div id="post-comment"><div class="comment-head"><div class="comment-headline"><i class="fas fa-comments fa-fw"></i><span> 評論</span></div><div id="comment-switch"><span class="first-comment">Gitalk</span><span class="switch-btn"></span><span class="second-comment">Waline</span></div></div><div class="comment-wrap"><div><div id="gitalk-container"></div></div><div><div id="waline-wrap"></div></div></div></div></div><div class="aside-content" id="aside-content"><div class="card-widget card-info"><div class="is-center"><div class="avatar-img"><img src="https://s1.imagehub.cc/images/2022/05/13/ava.png" onerror="this.onerror=null;this.src='/img/friend_404.gif'" alt="avatar"/></div><div class="author-info__name">伊須橘ホウ</div><div class="author-info__description">語言文化 | 政法社科 | 信息技術</div></div><div class="card-info-data site-data is-center"><a href="/archives/"><div class="headline">文章</div><div class="length-num">8</div></a><a href="/tags/"><div class="headline">標籤</div><div class="length-num">22</div></a><a href="/categories/"><div class="headline">分類</div><div class="length-num">11</div></a></div><a id="card-info-btn" target="_blank" rel="noopener" href="https://github.com/tadasuki"><i class="fab fa-github"></i><span>Follow Me</span></a><div class="card-info-social-icons is-center"><a class="social-icon" href="https://github.com/Tadasuki" target="_blank" title="Github"><i class="fab fa-github"></i></a><a class="social-icon" href="https://www.instagram.com/accounts/login/?next=/lottali.cd/" target="_blank" title="Instagram"><i class="fab fa-instagram-square"></i></a><a class="social-icon" href="https://t.me/metasot" target="_blank" title="Telegram"><i class="fab fa-telegram"></i></a></div></div><div class="card-widget card-announcement"><div class="item-headline"><i class="fas fa-bullhorn fa-shake"></i><span>公告</span></div><div class="announcement_content"><b>關於評論區：</b><p>Gitalk須登入GitHub帳戶，</p><p>Waline可以匿名評論，上面三個框選填。</p></div></div><div class="sticky_layout"><div class="card-widget" id="card-toc"><div class="item-headline"><i class="fas fa-stream"></i><span>目錄</span><span class="toc-percentage"></span></div><div class="toc-content"><ol class="toc"><li class="toc-item toc-level-1"><a class="toc-link" href="#%E4%B8%80%EF%BC%9A%E5%8D%97%E9%83%AD%E5%AD%90%E7%B6%A6%E9%9A%B1%E5%87%A0%E8%80%8C%E5%9D%90"><span class="toc-number">1.</span> <span class="toc-text">一：南郭子綦隱几而坐</span></a></li><li class="toc-item toc-level-1"><a class="toc-link" href="#%E4%BA%8C%EF%BC%9A%E9%9D%9E%E5%BD%BC%E7%84%A1%E6%88%91"><span class="toc-number">2.</span> <span class="toc-text">二：非彼無我</span></a></li><li class="toc-item toc-level-1"><a class="toc-link" href="#%E4%B8%89%EF%BC%9A%E7%89%A9%E7%84%A1%E9%9D%9E%E5%BD%BC"><span class="toc-number">3.</span> <span class="toc-text">三：物無非彼</span></a></li><li class="toc-item toc-level-1"><a class="toc-link" href="#%E5%9B%9B%EF%BC%9A%E5%A4%A9%E5%9C%B0%E4%B8%80%E6%8C%87"><span class="toc-number">4.</span> <span class="toc-text">四：天地一指</span></a></li><li class="toc-item toc-level-1"><a class="toc-link" href="#%E4%BA%94%EF%BC%9A%E5%8F%A4%E4%B9%8B%E4%BA%BA"><span class="toc-number">5.</span> <span class="toc-text">五：古之人</span></a></li><li class="toc-item toc-level-1"><a class="toc-link" href="#%E5%85%AD%EF%BC%9A%E8%90%AC%E7%89%A9%E8%88%87%E6%88%91%E7%82%BA%E4%B8%80"><span class="toc-number">6.</span> <span class="toc-text">六：萬物與我為一</span></a></li><li class="toc-item toc-level-1"><a class="toc-link" href="#%E4%B8%83%EF%BC%9A%E9%81%93%E6%9C%AA%E5%A7%8B%E6%9C%89%E5%B0%81"><span class="toc-number">7.</span> <span class="toc-text">七：道未始有封</span></a></li><li class="toc-item toc-level-1"><a class="toc-link" href="#%E5%85%AB%EF%BC%9A%E7%89%A9%E4%B9%8B%E6%89%80%E5%90%8C"><span class="toc-number">8.</span> <span class="toc-text">八：物之所同</span></a></li><li class="toc-item toc-level-1"><a class="toc-link" href="#%E4%B9%9D%EF%BC%9A%E7%9E%BF%E9%B5%B2%E5%AD%90%E5%95%8F%E4%B9%8E%E9%95%B7%E6%A2%A7%E5%AD%90"><span class="toc-number">9.</span> <span class="toc-text">九：瞿鵲子問乎長梧子</span></a></li><li class="toc-item toc-level-1"><a class="toc-link" href="#%E5%8D%81%EF%BC%9A%E7%BD%94%E5%85%A9%E5%95%8F%E6%99%AF"><span class="toc-number">10.</span> <span class="toc-text">十：罔兩問景</span></a></li><li class="toc-item toc-level-1"><a class="toc-link" href="#%E5%8D%81%E4%B8%80%EF%BC%9A%E8%8E%8A%E5%91%A8%E5%A4%A2%E8%9D%B6"><span class="toc-number">11.</span> <span class="toc-text">十一：莊周夢蝶</span></a></li></ol></div></div></div></div></main><footer id="footer"><div id="footer-wrap"><div class="copyright">&copy;2022 By 伊須橘ホウ</div><div class="footer_custom_text">逐本溯元｜索以得之</div></div></footer></div><div id="rightside"><div id="rightside-config-hide"><button id="readmode" type="button" title="閱讀模式"><i class="fas fa-book-open"></i></button><button id="translateLink" type="button" title="簡繁轉換">简</button><button id="darkmode" type="button" title="淺色和深色模式轉換"><i class="fas fa-adjust"></i></button><button id="hide-aside-btn" type="button" title="單欄和雙欄切換"><i class="fas fa-arrows-alt-h"></i></button></div><div id="rightside-config-show"><button id="rightside_config" type="button" title="設定"><i class="fas fa-cog fa-spin"></i></button><button class="close" id="mobile-toc-button" type="button" title="目錄"><i class="fas fa-list-ul"></i></button><a id="to_comment" href="#post-comment" title="直達評論"><i class="fas fa-comments"></i></a><button id="go-up" type="button" title="回到頂部"><i class="fas fa-arrow-up"></i></button></div></div><div id="local-search"><div class="search-dialog"><nav class="search-nav"><span class="search-dialog-title">搜尋</span><span id="loading-status"></span><button class="search-close-button"><i class="fas fa-times"></i></button></nav><div class="is-center" id="loading-database"><i class="fas fa-spinner fa-pulse"></i><span>  資料庫載入中</span></div><div class="search-wrap"><div id="local-search-input"><div class="local-search-box"><input class="local-search-box--input" placeholder="搜尋文章" type="text"/></div></div><hr/><div id="local-search-results"></div></div></div><div id="search-mask"></div></div><div><script src="/js/utils.js"></script><script src="/js/main.js"></script><script src="/js/tw_cn.js"></script><script src="https://cdn.jsdelivr.net/npm/@fancyapps/ui/dist/fancybox.umd.js"></script><script src="/js/search/local-search.js"></script><div class="js-pjax"><script>function addGitalkSource () {
  const ele = document.createElement('link')
  ele.rel = 'stylesheet'
  ele.href= 'https://cdn.jsdelivr.net/npm/gitalk/dist/gitalk.min.css'
  document.getElementsByTagName('head')[0].appendChild(ele)
}

function loadGitalk () {
  function initGitalk () {
    var gitalk = new Gitalk(Object.assign({
      clientID: 'd54073a39d5dba561349',
      clientSecret: 'b729fb2fab23a57f648fd2786054741dd10c5b1f',
      repo: 'commentmeta',
      owner: 'tadasuki',
      admin: ['tadasuki'],
      id: 'ca71630989e853a08ee6bc9d87d876a4',
      updateCountCallback: commentCount
    },null))

    gitalk.render('gitalk-container')
  }

  if (typeof Gitalk === 'function') initGitalk()
  else {
    addGitalkSource()
    getScript('https://cdn.jsdelivr.net/npm/gitalk@latest/dist/gitalk.min.js').then(initGitalk)
  }
}

function commentCount(n){
  let isCommentCount = document.querySelector('#post-meta .gitalk-comment-count')
  if (isCommentCount) {
    isCommentCount.innerHTML= n
  }
}

if ('Gitalk' === 'Gitalk' || !false) {
  if (false) btf.loadComment(document.getElementById('gitalk-container'), loadGitalk)
  else loadGitalk()
} else {
  function loadOtherComment () {
    loadGitalk()
  }
}</script><script>function loadWaline () {
  function insertCSS () {
    const link = document.createElement("link")
    link.rel = "stylesheet"
    link.href = "https://cdn.jsdelivr.net/npm/@waline/client/dist/waline.css"
    document.head.appendChild(link)
  }

  function initWaline () {
    const waline = Waline.init(Object.assign({
      el: '#waline-wrap',
      serverURL: 'https://metasot-waline-kvpsnjx33-tadasuh-foxmailcom.vercel.app/',
      pageview: false,
      dark: 'html[data-theme="dark"]',
      path: window.location.pathname,
      comment: false,
    }, null))
  }

  if (typeof Waline === 'function') initWaline()
  else {
    insertCSS()
    getScript('https://cdn.jsdelivr.net/npm/@waline/client/dist/waline.js').then(initWaline)
  }
}

if ('Gitalk' === 'Waline' || !false) {
  if (false) btf.loadComment(document.getElementById('waline-wrap'),loadWaline)
  else setTimeout(loadWaline, 0)
} else {
  function loadOtherComment () {
    loadWaline()
  }
}</script></div><canvas class="fireworks" mobile="true"></canvas><script src="https://cdn.jsdelivr.net/npm/butterfly-extsrc@1/dist/fireworks.min.js"></script><script id="canvas_nest" defer="defer" color="0,0,255" opacity="0.7" zIndex="-1" count="99" mobile="true" src="https://cdn.jsdelivr.net/npm/butterfly-extsrc@1/dist/canvas-nest.min.js"></script><script src="https://cdn.jsdelivr.net/npm/butterfly-extsrc@1/dist/activate-power-mode.min.js"></script><script>POWERMODE.colorful = true;
POWERMODE.shake = true;
POWERMODE.mobile = true;
document.body.addEventListener('input', POWERMODE);
</script><script async data-pjax src="//busuanzi.ibruce.info/busuanzi/2.3/busuanzi.pure.mini.js"></script></div></body></html>