<?xml version="1.0" encoding="utf-8"?>
<search> 
  
  
    
    <entry>
      <title>國民革命軍北伐宣言</title>
      <link href="/1926/07/06/5-beifaxuanyan/"/>
      <url>/1926/07/06/5-beifaxuanyan/</url>
      
        <content type="html"><![CDATA[<p>文章來源：《中國現代史資料選輯》中國人民大學出版社1988年版<br>本文作者： 國民政府（1925年－1948年）</p><hr><p>中國人民之困苦至今日而極矣：以言農人，則血汗所獲，盡供兵匪之掠奪，預徵特捐，有加無已，終年辛苦，不得一飽，鬻田賣牛，寢成失業，此猶僥倖者也。至如直魯豫京兆等省區之農人，則兵匪所過，村里為墟，老弱死於溝壑，壯年多被俘擄，男為牛馬，女被姦淫，其或能逃出虎口，幸保餘生，亦不過惶惶如喪家之狗，不操下賤之業，即作他鄉之鬼而已。以言工人，則終日勞作所獲，僅能苟延性命，既無餘資，又鮮保障，平時日日有失工之慮，災患一至，不免淪為流氓之列；此時欲商無資，欲耕無地，不降為苦力，以逐漸消耗其性命，則直成餓殍而已矣。以言商民，則外被洋商售賣洋貨、販運土貨之壓迫，內受大小軍閥土匪、苛捐重稅及明搶暗索之剝削，鮮能獲什一之利，而頻蒙虧本之災；馴至小資生意不堪損失，傾家蕩產，比比皆是。以言知識界，則教者恆以薪金久欠，徒憂哺啜，而不能傳其智能；學者每以匪患兵災，斷絕資斧，而無以進其學業；加以百業凋敝，雖屬聰明才智之士，難免徬徨失業之憂；至於直魯豫各省，年年烽火，學校關閉，小學教員淪為苦力，青年學生多成餓殍，更無論矣。其他各省軍閥部下之軍人，則多數本系農人工人，為求生計而投軍者；然而投軍之後，不但生計仍無可托，且為野心軍閥驅而置諸死地，大好熱血，不用以靖國難、救人民，乃徒以受軍閥豢養之故，反用以屠殺人民，為軍閥爭功名、求富貴，世間慘事，孰有過於此耶？至於經營工業企業家，在從前固為社會上之富裕者，然至今日，則銷場不佳，利益全無，工廠停閉，成本呆滯，即或勉強開工營業，而困於苛稅勒捐，無法支持，即不投降於軍閥，即乞靈於洋商，不但事業已非我有，資本則喪失大半矣。</p><p>總而言之，居今日之中國，除少數軍閥、官僚、買辦、財閥之外，全國人民入則有老弱待哺之憂，出則無立業謀生之地，行則逢擄身喪命之變，居則罹舉家凍餒之禍，災害深於水火，困苦甚於倒懸，凡此皆帝國主義之侵略及賣國軍閥之竊權之所致也。帝國主義經濟上之侵略，其剝削之巨，歲輒萬萬，數十年來未嘗或息也。迄中國之人民膏血已盡，僅存皮骨，彼為債主，我為債戶；彼不勞而坐獲，我終日充牛馬；彼為經濟的主人，而操命令指揮之全權；我為經濟的奴隸，而居被驅使之地位。帝國主義在經濟上剝削中國之不足，更在政治上利用萬惡之賣國軍閥，造成筆難盡述之罪惡。帝國主義者既使軍閥竊取政權，又使軍閥盜賣國家；既使軍閥永演鬩牆之爭，令吾民受盡兵刀之苦，更嗾使軍閥壓迫革命運動，欲吾民永無自決之日；既使軍閥式的政治發生土匪，更使土匪變成軍閥，軍閥生生不已，人民困苦無窮。以軍閥為刀俎，以吾民為魚肉，如此則無怪乎中國農民不能安於鄉，工人不能安於市，商民不能安於行旅，知識界不能安於校舍，軍閥下之軍人恆輾轉慘死於連年之內戰，甚至經營工業之企業家亦惴惴不能一日安其生也。</p><p>帝國主義侵略之程度日益加深，軍閥之暴虐日益加重，則中國全國人民之困苦，自然日益加重。近者北方軍閥混戰經年，北京政府已不存在，我中國中部及北部人民，不但無好政府，而且亦無惡政府；不但無從減少既有之痛苦，亦且無法減輕新痛苦增加之速度。繼此以往，指顧之間，不難使數千里土地變為荒墟，數萬萬人民化為蟲沙，豈但政治的及經濟的奴隸而已。本黨於此時機，熟察前因後果，深知中國人民困苦之根本原因，在帝國主義及其工具賣國軍閥；深知目前中國之唯一需要，在建設統一政府。統一政府成立，則外足以抵抗帝國主義之恫嚇壓迫，內足以杜絕軍閥之禍國殃民。</p><p>統一政府不成立，則外禍益烈，內亂益甚，中國人民之困苦，亦將如水益深，如火益熱，中國人民將無噍類矣。</p><p>本黨從來主張用和平方法，建設統一政府，蓋一則中華民國之政府，應由中華人民自起而建設；一則以凋敝之民生，不堪再經內亂之禍。故總理北上之時，即諄諄以開國民會議，解決時局，號召全國。孰知段賊於國民會議，陽諾而陰拒；而帝國主義者復煽動軍閥，益肆凶焰。迄於今日，不特本黨召集國民會議以謀和平統一之主張未能實現，而且賣國軍閥吳佩孚得英帝國主義者之助，死灰復燃，竟欲效袁賊世凱之故智，大舉外債，用以摧殘國民獨立自由之運動。帝國主義者復餌以關稅增收之利益，與以金錢軍械之接濟，直接幫助吳賊壓迫中國國民革命；間接即所以謀永久掌握中國關稅之權，而使中國經濟生命，陷於萬劫不復之地。吳賊又見國民革命之勢力日益擴張，賣國借款之狡計，勢難得逞，乃一面更傾其全力，攻擊國民革命根據地，既使匪徒擾亂廣東，又糾集黨羽侵入湘省。本黨至此，忍無可忍，乃不能不出於出師之一途矣。本黨敢鄭重向全國民眾宣言曰：中國人民一切困苦之總原因，在帝國主義者之侵略及其工具賣國軍閥之暴虐。中國人民之唯一的需要，在建設一人民的統一政府；而過去數年間之經驗，已證明帝國主義者及賣國之軍閥，實為和平統一之障礙，為革命勢力之仇敵；故帝國主義者及賣國軍閥之勢力不被推翻，則不但統一政府之建設無希望，而中華民國唯一希望所繫之革命根據地，且有被帝國主義者及賣國軍閥聯合進攻之虞。本黨為實現中國人民之唯一的需要，統一政府之建設，為鞏固國民革命根據地，不能不出師以剿除賣國軍閥之勢力。本黨為民請命，為國除奸，成敗利鈍，在所不顧，任何犧牲，在所不惜。本黨為求遵守總理所昭示之方略，盡本黨應盡之天職，宗旨一定，生死以之。願全國民眾平日同情於本黨之主義及政綱者，更移其平日同情之心，進而同情於本黨出師，贊助本黨之出師，參加本黨之作戰；則軍閥勢力之推倒，將愈加迅速，統一政府之建設，將愈有保障，而國民革命之成功，亦愈將不遠矣。</p><p>統一政府建設萬歲！</p><p>國民革命成功萬歲！</p><p>中國人民自由解放萬歲！</p><p>中國國民革命軍萬歲！ </p>]]></content>
      
      
      <categories>
          
          <category> 歷史文件 </category>
          
          <category> 民國時期 </category>
          
      </categories>
      
      
        <tags>
            
            <tag> 北伐 </tag>
            
            <tag> 蔣介石 </tag>
            
            <tag> 國民革命軍 </tag>
            
            <tag> 中華民國 </tag>
            
        </tags>
      
    </entry>
    
    
    
    <entry>
      <title>藥</title>
      <link href="/1919/05/11/1_luxun_yao/"/>
      <url>/1919/05/11/1_luxun_yao/</url>
      
        <content type="html"><![CDATA[<p>文章來源：《吶喊》&#x2F;《新青年&#x2F;卷6》<br>本文作者： 魯迅（周樹人，1881年-1936年）</p><hr><h1 id="一"><a href="#一" class="headerlink" title="一"></a>一</h1><p> 秋天的後半夜，月亮下去了，太陽還沒有出，只剩下一片烏藍的天；除了夜遊的東西，什麽都睡著。華老栓忽然坐起身，擦着火柴，點上遍身油膩的燈盞，茶館的兩間屋子裏，便彌滿了青白的光。</p><p> 「小栓的爹，你就去麽？」是一個老女人的聲音。裏邊的小屋子裏，也發出一陣咳嗽。</p><p> 「唔。」老栓一面聽，一面應，一面扣上衣服；伸手過去說，「你給我罷。」</p><p> 華大媽在枕頭底下掏了半天，掏出一包洋錢，交給老栓，老栓接了，抖抖的裝入衣袋，又在外面按了兩下；便點上燈籠，吹熄燈盞，走向裏屋子去了。那屋子裏面，正在窸窸窣窣的響，接著便是一通咳嗽。老栓候他平靜下去，才低低的叫道，「小栓……你不要起來。……店麽？你娘會安排的。」</p><p> 老栓聽得兒子不再說話，料他安心睡了；便出了門，走到街上。街上黑沈沈的一無所有，只有一條灰白的路，看得分明。燈光照着他的兩腳，一前一後的走。有時也遇到幾隻狗，可是一隻也沒有叫。天氣比屋子裏冷多了；老栓倒覺爽快，彷彿一旦變了少年，得了神通，有給人生命的本領似的，跨步格外高遠。而且路也愈走愈分明，天也愈走愈亮了。</p><p> 老栓正在專心走路，忽然吃了一驚，遠遠裏看見一條丁字街，明明白白橫著。他便退了幾步，尋到一家關着門的鋪子，蹩進簷下，靠門立住了。好一會，身上覺得有些發冷。</p><p> 「哼，老頭子。」</p><p> 「倒高興……。」</p><p> 老栓又喫一驚，睜眼看時，幾個人從他面前過去了。一個還回頭看他，樣子不甚分明，但很像久餓的人見了食物一般，眼裏閃出一種攫取的光。老栓看看燈籠，已經熄了。按一按衣袋，硬硬的還在。仰起頭兩面一望，只見許多古怪的人，三三兩兩，鬼似的在那裏徘徊；定睛再看，卻也看不出什麼別的奇怪。</p><p> 沒有多久，又見幾個兵，在那邊走動；衣服前後的一個大白圓圈，遠地裏也看得清楚，走過面前的，並且看出號衣上暗紅的鑲邊。——一陣腳步聲響，一眨眼，已經擁過了一大簇人。那三三兩兩的人，也忽然合作一堆，潮一般向前趕；將到丁字街口，便突然立住，簇成一個半圓。</p><p> 老栓也向那邊看，卻只見一堆人的後背；頸項都伸得很長，彷彿許多鴨，被無形的手揑住了的，向上提着。靜了一會，似乎有點聲音，便又動搖起來，轟的一聲，都向後退；一直散到老栓立着的地方，幾乎將他擠倒了。</p><p> 「喂！一手交錢，一手交貨！」一個渾身黑色的人，站在老栓面前，眼光正像兩把刀，刺得老栓縮小了一半。那人一隻大手，向他攤着；一隻手卻撮着一個鮮紅的饅頭，那紅的還是一點一點的往下滴。</p><p> 老栓慌忙摸出洋錢，抖抖的想交給他，卻又不敢去接他的東西。那人便焦急起來，嚷道，「怕什麼？怎的不拿！」老栓還躊躇着；黑的人便搶過燈籠，一把扯下紙罩，裹了饅頭，塞與老栓；一手抓過洋錢，揑一揑，轉身去了。嘴裏哼着說，「這老東西……。」</p><p> 「這給誰治病的呀？」老栓也似乎聽得有人問他，但他並不答應；他的精神，現在只在一個包上，彷彿抱着一個十世單傳的嬰兒，別的事情，都已置之度外了。他現在要將這包裏的新的生命，移植到他家裏，收穫許多幸福。太陽也出來了；在他面前，顯出一條大道，直到他家中，後面也照見丁字街頭破匾上「古□亭口」這四個黯淡的金字。</p><h1 id="二"><a href="#二" class="headerlink" title="二"></a>二</h1><p> 老栓走到家，店面早經收拾乾淨，一排一排的茶桌，滑溜溜的發光。但是沒有客人；只有小栓坐在裏排的桌前吃飯，大粒的汗，從額上滾下，夾襖也帖住了脊心，兩塊肩胛骨高高凸出，印成一個陽文的「八字」。老栓見這樣子，不免皺一皺展開的眉心。他的女人，從竈下急急走出，睜着眼睛，嘴唇有些發抖。</p><p> 「得了麼？」</p><p> 「得了。」</p><p> 兩個人一齊走進竈下，商量了一會；華大媽便出去了，不多時，拏着一片老荷葉回來，攤在桌上。老栓也打開燈籠罩，用荷葉重新包了那紅的饅頭。小栓也吃完飯，他的母親慌忙說：「小栓——你坐着，不要到這裏來。」一面整頓了竈火，老栓便把一個碧綠的包，一個紅紅白白的破燈籠，一同塞在竈裏；一陣紅黑的火焰過去時，店屋裏散滿了一種奇怪的香味。</p><p> 「好香！你們吃什麼點心呀？」這是駝背五少爺到了。這人每天總在茶館裏過日，來得最早，去得最遲，此時恰恰蹩到臨街的壁角的桌邊，便坐下問話，然而沒有人答應他。「炒米粥麽？」仍然沒有人應。老栓匆匆走出，給他泡上茶。</p><p> 「小栓進來罷！」華大媽叫小栓進了裏面的屋子，中間放好一條凳，小栓坐了。他的母親端過一碟烏黑的圓東西，輕輕說：——</p><p> 「喫下去罷，——病便好了。」</p><p> 小栓撮起這黑東西，看了一會，似乎拏着自己的性命一般，心裏說不出的奇怪。十分小心的拗開了，焦皮裏面竄出一道白氣，白氣散了，是兩半個白麵的饅頭。——不多工夫，已經全在肚裏了，卻全忘了什麼味；面前只剩下一張空盤。他的旁邊，一面立着他的父親，一面立着他的母親，兩人的眼光，都彷彿要在他身裏注進什麽又要取出什麽似的；便禁不住心跳起來，按着胸膛，又是一陣咳嗽。</p><p> 「睡一會罷，——便好了。」</p><p> 小栓依他母親的話，咳着睡了。華大媽候他喘氣平靜，才輕輕的給他蓋上了滿幅補釘的夾被。</p><h1 id="三"><a href="#三" class="headerlink" title="三"></a>三</h1><p> 店裏坐着許多人，老栓也忙了，提着大銅壺，一趟一趟的給客人沖茶；兩個眼眶，都圍着一圈黑線。</p><p> 「老栓，你有些不舒服麽？——你生病麽？」一個花白鬍子的人說。</p><p> 「沒有。」</p><p> 「沒有？——我想笑嘻嘻的，原也不像……」花白鬍子便取消了自己的話。</p><p> 「老栓只是忙。要是他的兒子……」駝背五少爺話還未完，突然闖進了一個滿臉橫肉的人，披一件玄色布衫，散着紐扣，用很寬的玄色腰帶，胡亂捆在腰間。剛進門，便對老栓嚷道：</p><p> 「吃了麽？好了麽？老栓，就是運氣了你！你運氣，要不是我信息靈……。」</p><p> 老栓一手提了茶壺，一手恭恭敬敬的垂着；笑嘻嘻的聽。滿座的人，也都恭恭敬敬的聽。華大媽也黑着眼眶，笑嘻嘻的送出茶碗茶葉來，加上一個橄欖，老栓便去沖了水。</p><p> 「這是包好！這是與眾不同的。你想，趁熱的拏來，趁熱吃下。」橫肉的人只是嚷。</p><p> 「真的呢，要沒有康大叔照顧，怎麽會這樣……」華大媽也很感激的謝他。</p><p> 「包好，包好！這樣的趁熱吃下。這樣的人血饅頭，什麽癆病都包好！」</p><p> 華大媽聽到「癆病」這兩個字，變了一點臉色，似乎有些不高興；但又立刻堆上笑，搭訕着走開了。這康大叔卻沒有覺察，仍然提高了喉嚨只是嚷，嚷得裏面睡着的小栓也合夥咳嗽起來。</p><p> 「原來你家小栓碰到了這樣的好運氣了。這病自然一定全好；怪不得老栓整天的笑着呢。」花白鬍子一面說，一面走到康大叔面前，低聲下氣的問道，「康大叔——聽說今天結果的一個犯人，便是夏家的孩子，那是誰的孩子？究竟是什麼事？」</p><p> 「誰的？不就是夏四奶奶的兒子麽？那個小傢伙！」康大叔見眾人都聳起耳朵聽他，便格外高興，橫肉塊塊飽綻，越發大聲說，「這小東西不要命，不要就是了。我可是這一回一點沒有得到好處；連剝下來的衣服，都給管牢的紅眼睛阿義拏去了。——第一要算我們栓叔運氣；第二是夏三爺賞了二十五兩雪白的銀子，獨自落腰包，一文不花。」</p><p> 小栓慢慢的從小屋子裏走出，兩手按了胸口，不住的咳嗽；走到竈下，盛出一碗冷飯，泡上熱水，坐下便吃。華大媽跟着他走，輕輕的問道，「小栓，你好些麽？——你仍舊只是肚餓？……」</p><p> 「包好，包好！」康大叔瞥了小栓一眼，仍然回過臉，對眾人說，「夏三爺真是乖角兒，要是他不先告官，連他滿門抄斬。現在怎樣？銀子！——這小東西也真不成東西！關在牢裏，還要勸牢頭造反。」</p><p> 「阿呀，那還了得。」坐在後排的一個二十多歲的人，很現出氣憤模樣。</p><p> 「你要曉得紅眼睛阿義是去盤盤底細的，他卻和他攀談了。他說：這大清的天下是我們大家的。你想：這是人話麽？紅眼睛原知道他家裏只有一個老娘，可是沒有料到他竟會那麽窮，搾不出一點油水，已經氣破肚皮了。他還要老虎頭上搔癢，便給他兩個嘴巴！」</p><p> 「義哥是一手好拳棒，這兩下，一定夠他受用了。」壁角的駝背忽然高興起來。</p><p> 「他這賤骨頭打不怕，還要說可憐可憐哩。」</p><p> 花白鬍子的人說，「打了這種東西，有什麽可憐呢？」</p><p> 康大叔顯出看他不上的樣子，冷笑着說，「你沒有聽清我的話；看他神氣，是說阿義可憐哩！」</p><p> 聽着的人的眼光，忽然有些板滯；話也停頓了。小栓已經吃完飯，吃得滿身流汗，頭上都冒出蒸氣來。</p><p> 「阿義可憐——瘋話，簡直是發了瘋了。」花白鬍子恍然大悟似的說。</p><p> 「發了瘋了。」二十多歲的人也恍然大悟的說。</p><p> 店裏的坐客，便又現出活氣，談笑起來。小栓也趁着熱鬧，拚命咳嗽；康大叔走上前，拍他肩膀說：</p><p> 「包好！小栓——你不要這麼咳。包好！」</p><p> 「瘋了。」駝背五少爺點着頭說。</p><h1 id="四"><a href="#四" class="headerlink" title="四"></a>四</h1><p> 西關外靠着城根的地面，本是一塊官地；中間歪歪斜斜一條細路，是貪走便道的人，用鞋底造成的，但卻成了自然的界限。路的左邊，都埋着死刑和瘐斃的人，右邊是窮人的叢塚。兩面都已埋到層層疊疊，宛然闊人家裏祝壽時候的饅頭。</p><p> 這一年的清明，分外寒冷；楊柳才吐出半粒米大的新芽。天明未久，華大媽已在右邊的一坐新墳前面，排出四碟菜，一碗飯，哭了一場。化過紙，呆呆的坐在地上；彷彿等候什麽似的，但自己也說不出等候什麽。微風起來，吹動他短髮，確乎比去年白得多了。</p><p> 小路上又來了一個女人，也是半白頭髮，襤褸的衣裙；提一個破舊的朱漆圓籃，外掛一串紙錠，三步一歇的走。忽然見華大媽坐在地上看他，便有些躊躇，慘白的臉上，現出些羞愧的顏色；但終於硬着頭皮，走到左邊的一坐墳前，放下了籃子。</p><p> 那墳與小栓的墳，一字兒排着，中間只隔一條小路。華大媽看他排好四碟菜，一碗飯，立着哭了一通，化過紙錠；心裏暗暗地想，「這墳裏的也是兒子了。」那老女人徘徊觀望了一回，忽然手腳有些發抖，蹌蹌踉踉退下幾步，瞪着眼只是發怔。</p><p> 華大媽見這樣子，生怕他傷心到快要發狂了；便忍不住立起身，跨過小路，低聲對他說，「你這位老奶奶不要傷心了，——我們還是回去罷。」</p><p> 那人點一點頭，眼睛仍然向上瞪着；也低聲吃吃的說道，「你看，——看這是什麽呢？」</p><p> 華大媽跟了他指頭看去，眼光便到了前面的墳，這墳上草根還沒有全合，露出一塊一塊的黃土，煞是難看。再往上仔細看時，卻不覺也吃一驚；——分明有一圈紅白的花，圍着那尖圓的墳頂。</p><p> 他們的眼睛都已老花多年了，但望這紅白的花，卻還能明白看見。花也不很多，圓圓的排成一個圈，不很精神，倒也整齊。華大媽忙看他兒子和別人的墳，卻只有不怕冷的幾點青白小花，零星開着；便覺得心裏忽然感到一種不足和空虛，不願意根究。那老女人又走近幾步，細看了一遍，自言自語的說，「這沒有根，不像自己開的。——這地方有誰來呢？孩子不會來玩；——親戚本家早不來了。——這是怎麼一回事呢？」他想了又想，忽又流下淚來，大聲說道：</p><p> 「瑜兒，他們都冤枉了你，你還是忘不了，傷心不過，今天特意顯點靈，要我知道麽？」他四面一看，只見一隻烏鴉，站在一株沒有葉的樹上，便接着說，「我知道了。——瑜兒，可憐他們坑了你，他們將來總有報應，天都知道；你閉了眼睛就是了。——你如果真在這裏，聽到我的話，——便教這烏鴉飛上你的墳頂，給我看罷。」</p><p> 微風早經停息了；枯草支支直立，有如銅絲。一絲發抖的聲音，在空氣中愈顫愈細，細到沒有，周圍便都是死一般靜。兩人站在枯草叢裏，仰面看那烏鴉；那烏鴉也在筆直的樹枝間，縮着頭，鐵鑄一般站著。</p><p> 許多的工夫過去了；上墳的人漸漸增多，幾個老的小的，在土墳間出沒。</p><p> 華大媽不知怎的，似乎卸下了一挑重擔，便想到要走；一面勸着說，「我們還是回去罷。」</p><p> 那老女人嘆一口氣，無精打采的收起飯菜；又遲疑了一刻，終於慢慢地走了。嘴裏自言自語的說，「這是怎麼一回事呢？……」</p><p> 他們走不上二三十步遠，忽聽得背後「啞——」的一聲大叫；兩個人都竦然的回過頭，只見那烏鴉張開兩翅，一挫身，直向着遠處的天空，箭也似的飛去了。</p>]]></content>
      
      
      <categories>
          
          <category> 名家作品 </category>
          
          <category> 魯迅作品 </category>
          
          <category> 吶喊 </category>
          
      </categories>
      
      
        <tags>
            
            <tag> 魯迅 </tag>
            
            <tag> 新青年 </tag>
            
            <tag> 人血饅頭 </tag>
            
        </tags>
      
    </entry>
    
    
    
    <entry>
      <title>齊物論</title>
      <link href="/0100/01/03/3_qiwulun/"/>
      <url>/0100/01/03/3_qiwulun/</url>
      
        <content type="html"><![CDATA[<p>文章來源：《莊子·齊物論》<br>本文作者： 莊周（前369年－前286年）</p><hr><h1 id="一：南郭子綦隱几而坐"><a href="#一：南郭子綦隱几而坐" class="headerlink" title="一：南郭子綦隱几而坐"></a>一：南郭子綦隱几而坐</h1><p> 南郭子綦隱几而坐，仰天而噓，嗒焉似喪其耦。顏成子游立侍乎前，曰：「何居乎？形固可使如槁木，而心固可使如死灰乎？今之隱几者，非昔之隱几者也？」</p><p> 子綦曰：「偃，不亦善乎，而問之也！今者吾喪我，汝知之乎？汝聞人籟而未聞地籟，汝聞地籟而未聞天籟夫！」</p><p> 子游曰：「敢問其方。」</p><p> 子綦曰：「夫大塊噫氣，其名為風。是唯无作，作則萬竅怒呺。而獨不聞之翏翏乎？山林之畏隹，大木百圍之竅穴，似鼻、似口、似耳、似枅、似圈、似臼、似洼者、似污者；激者、謞者、叱者、吸者、叫者、譹者、宎者、咬者，前者唱于而隨者唱喁。泠風則小和，飄風則大和，厲風濟則衆竅為虛。而獨不見之調調，之刁刁乎？」</p><p> 子游曰：「地籟則衆竅是已，人籟則比竹是已，敢問天籟？」</p><p> 子綦曰：「夫吹萬不同，而使其自已也，咸其自取，怒者其誰邪！」 </p><h1 id="二：非彼無我"><a href="#二：非彼無我" class="headerlink" title="二：非彼無我"></a>二：非彼無我</h1><p> 大知閑閑，小知閒閒；大言炎炎，小言詹詹。其寐也魂交，其覺也形開，與接為搆，日以心鬬。縵者，窖者，密者。小恐惴惴，大恐縵縵。其發若機栝，其司是非之謂也；其留如詛盟，其守勝之謂也；其殺若秋冬，以言其日消也；其溺之所為之，不可使復之也；其厭也如緘，以言其老洫也；近死之心，莫使復陽也。喜怒哀樂，慮嘆變慹，姚佚啟態；樂出虛，蒸成菌。日夜相代乎前，而莫知其所萌。已乎，已乎！旦暮得此，其所由以生乎！</p><p> 非彼無我，非我無所取。是亦近矣，而不知其所為使。若有真宰，而特不得其朕。可行己信，而不見其形，有情而無形。百骸、九竅、六藏，賅而存焉，吾誰與為親？汝皆說之乎？其有私焉？如是皆有為臣妾乎？其臣妾不足以相治乎？其遞相為君臣乎？其有真君存焉？如求得其情與不得，無益損乎其真。一受其成形，不忘以待盡。與物相刃相靡，其行盡如馳，而莫之能止，不亦悲乎？終身役役而不見其成功，苶然疲役而不知其所歸，可不哀邪？人謂之不死，奚益？其形化，其心與之然，可不謂大哀乎？人之生也，固若是芒乎？其我獨芒，而人亦有不芒者乎？夫隨其成心而師之，誰獨且無師乎？奚必知代而心自取者有之？愚者與有焉。未成乎心而有是非，是今日適越而昔至也。是以無有為有。無有為有，雖有神禹，且不能知，吾獨且奈何哉？</p><h1 id="三：物無非彼"><a href="#三：物無非彼" class="headerlink" title="三：物無非彼"></a>三：物無非彼</h1><p> 夫言非吹也，言者有言。其所言者特未定也。果有言邪？其未嘗有言邪？其以為異於鷇音，亦有辯乎？其無辯乎？道惡乎隱而有真偽？言惡乎隱而有是非？道惡乎往而不存？言惡乎存而不可？道隱於小成，言隱於榮華。故有儒墨之是非，以是其所非而非其所是。欲是其所非而非其所是，則莫若以明。</p><p> 物無非彼，物無非是。自彼則不見，自知則知之。故曰彼出於是，是亦因彼。彼是方生之說也，雖然，方生方死，方死方生；方可方不可，方不可方可；因是因非，因非因是。是以聖人不由，而照之於天，亦因是也。是亦彼也，彼亦是也。彼亦一是非，此亦一是非。果且有彼是乎哉？果且無彼是乎哉？彼是莫得其偶，謂之道樞。樞始得其環中，以應無窮。是亦一無窮，非亦一無窮也。故曰莫若以明。 </p><h1 id="四：天地一指"><a href="#四：天地一指" class="headerlink" title="四：天地一指"></a>四：天地一指</h1><p> 以指喻指之非指，不若以非指喻指之非指也；以馬喻馬之非馬，不若以非馬喻馬之非馬也。天地一指也，萬物一馬也。</p><p> 可乎可，不可乎不可。道行之而成，物謂之而然。惡乎然？然於然。惡乎不然？不然於不然。物固有所然，物固有所可。無物不然，無物不可。故為是舉莛與楹，厲與西施，恢恑譎怪，道通為一。其分也，成也；其成也，毀也。凡物無成與毀，復通為一。唯達者知通為一，為是不用而寓諸庸。庸也者，用也；用也者，通也；通也者，得也；適得而幾矣。因是已，已而不知其然，謂之道。勞神明為一而不知其同也，謂之朝三。何謂朝三？狙公賦芧，曰：「朝三而暮四，」衆狙皆怒。曰：「然則朝四而暮三，」衆狙皆悅。名實未虧而喜怒為用，亦因是也。是以聖人和之以是非而休乎天鈞，是之謂兩行。 </p><h1 id="五：古之人"><a href="#五：古之人" class="headerlink" title="五：古之人"></a>五：古之人</h1><p> 古之人，其知有所至矣。惡乎至？有以為未始有物者，至矣，盡矣，不可以加矣。其次以為有物矣，而未始有封也。其次以為有封焉，而未始有是非也。是非之彰也，道之所以虧也。道之所以虧，愛之所以成。果且有成與虧乎哉？果且無成與虧乎哉？有成與虧，故昭氏之鼓琴也；無成與虧，故昭氏之不鼓琴也。昭文之鼓琴也，師曠之枝策也，惠子之據梧也，三子之知幾乎，皆其盛者也，故載之末年。惟其好之也，以異於彼，其好之也，欲以明之彼。非所明而明之，故以堅白之昧終。而其子又以文之論論緒，終身無成。若是而可謂成乎？雖我亦成也。若是而不可謂成乎？物與我無成也。是故滑疑之耀，聖人之所圖也。為是不用而寓諸庸，此之謂以明。 </p><h1 id="六：萬物與我為一"><a href="#六：萬物與我為一" class="headerlink" title="六：萬物與我為一"></a>六：萬物與我為一</h1><p> 今且有言於此，不知其與是類乎？其與是不類乎？類與不類，相與為類，則與彼無以異矣。雖然，請嘗言之。有始也者，有未始有始也者，有未始有夫未始有始也者。有有也者，有無也者，有未始有無也者，有未始有夫未始有無也者。俄而有無矣，而未知有無之果孰有孰無也。今我則已有謂矣，而未知吾所謂之其果有謂乎，其果無謂乎？天下莫大於秋毫之末，而大山為小；莫壽於殤子，而彭祖為夭。天地與我並生，而萬物與我為一。既已為一矣，且得有言乎？既已謂之一矣，且得無言乎？一與言為二，二與一為三。自此以往，巧曆不能得，而況其凡乎！故自無適有以至於三，而況自有適有乎！無適焉，因是已！</p><h1 id="七：道未始有封"><a href="#七：道未始有封" class="headerlink" title="七：道未始有封"></a>七：道未始有封</h1><p> 夫道未始有封，言未始有常，為是而有畛也，請言其畛：有左有右，（相對而相反，各異便也，）有倫有義，有分有辯，有競有爭，此之謂八德。六合之外，聖人存而不論；六合之內，聖人論而不議。春秋經世先王之志，聖人議而不辯。故分也者，有不分也；辯也者，有不辯也。曰：何也？聖人懷之，衆人辯之以相示也。故曰：辯也者，有不見也。夫大道不稱，大辯不言，大仁不仁，大廉不嗛，大勇不忮。道昭而不道，言辯而不及，仁常而不成，廉清而不信，勇忮而不成。五者園而幾向方矣，故知止其所不知，至矣。孰知不言之辯，不道之道？若有能知，此之謂天府。注焉而不滿，酌焉而不竭，而不知其所由來，此之謂葆光。</p><p> 故昔者堯問於舜曰：「我欲伐宗、膾、胥敖，南面而不釋然。其故何也？」舜曰：「夫三子者，猶存乎蓬艾之間。若不釋然，何哉？昔者十日並出，萬物皆照，而況德之進乎日者乎！」 </p><h1 id="八：物之所同"><a href="#八：物之所同" class="headerlink" title="八：物之所同"></a>八：物之所同</h1><p> 齧缺問乎王倪曰：「子知物之所同是乎？」</p><p> 曰：「吾惡乎知之？」</p><p> 「子知子之所不知邪？」</p><p> 曰：「吾惡乎知之？」</p><p> 「然則物無知邪？」</p><p> 曰：「吾惡乎知之？</p><p> 雖然，嘗試言之：庸詎知吾所謂知之非不知邪？庸詎知吾所謂不知之非知邪？</p><p> 且吾嘗試問乎女：民溼寢則腰疾偏死，鰌然乎哉？木處則惴慄恂懼，猨猴然乎哉？三者孰知正處？民食芻豢，麋鹿食薦，蝍且甘帶，鴟鴉耆鼠，四者孰知正味？猨猵狙以為雌，麋與鹿交，鰌與魚游。毛嬙麗姬，人之所美也；魚見之深入，鳥見之高飛，麋鹿見之決驟，四者孰知天下之正色哉？自我觀之，仁義之端，是非之塗，樊然殽亂，吾惡能知其辯！」</p><p> 齧缺曰：「子不知利害，則至人固不知利害乎？」</p><p> 王倪曰：「至人神矣！大澤焚而不能熱，河漢沍而不能寒，疾雷破山，風振海而不能驚。若然者，乘雲氣，騎日月，而遊乎四海之外，死生無變於己，而況利害之端乎？」 </p><h1 id="九：瞿鵲子問乎長梧子"><a href="#九：瞿鵲子問乎長梧子" class="headerlink" title="九：瞿鵲子問乎長梧子"></a>九：瞿鵲子問乎長梧子</h1><p> 瞿鵲子問乎長梧子曰：「吾聞諸夫子，聖人不從事於務，不就利，不違害，不喜求，不緣道；無謂有謂，有謂無謂，而遊乎塵垢之外。夫子以為孟浪之言，而我以為妙道之行也。吾子以為奚若？」</p><p> 長梧子曰：「是黃帝之所聽熒也，而丘也何足以知之！且女亦大早計，見卵而求時夜，見彈而求鴞炙。</p><p> 予嘗為女妄言之，女以妄聽之。奚旁日月，挾宇宙？為其脗合，置其滑涽，以隸相尊。衆人役役，聖人愚芚，參萬歲而一成純。萬物盡然，而以是相蘊。</p><p> 予惡乎知說生之非惑邪！予惡乎知惡死之非弱喪而不知歸者邪！麗之姬，艾封人之子也。晉國之始得之也，涕泣沾襟；及其至於王所，與王同筐牀，食芻豢，而後悔其泣也。予惡乎知夫死者不悔其始之蘄生乎？</p><p> 夢飲酒者，旦而哭泣；夢哭泣者，旦而田獵。方其夢也，不知其夢也。夢之中又占其夢焉，覺而後知其夢也。且有大覺而後知此其大夢也，而愚者自以為覺，竊竊然知之。君乎，牧乎，固哉！丘也與女，皆夢也；予謂女夢，亦夢也。是其言也，其名為弔詭。萬世之後而一遇大聖，知其解者，是旦暮遇之也。</p><p> 既使我與若辯矣，若勝我，我不若勝，若果是也，我果非也邪？我勝若，若不吾勝，我果是也，而果非也邪？其或是也，其或非也邪？其俱是也，其俱非也邪？我與若不能相知也。則人固受其黮闇，吾誰使正之？使同乎若者正之？既與若同矣，惡能正之！使同乎我者正之？既同乎我矣，惡能正之！使異乎我與若者正之？既異乎我與若矣，惡能正之！使同乎我與若者正之？既同乎我與若矣，惡能正之！然則我與若與人俱不能相知也，而待彼也邪？</p><p> 何謂和之以天倪？曰：是不是，然不然。是若果是也，則是之異乎不是也亦無辯﹔然若果然也，則然之異乎不然也亦無辯。化聲之相待、若其不相待。和之以天倪，因之以曼衍，所以窮年也。忘年忘義，振於無竟，故寓諸無竟。」</p><h1 id="十：罔兩問景"><a href="#十：罔兩問景" class="headerlink" title="十：罔兩問景"></a>十：罔兩問景</h1><p> 罔兩問景曰：「曩子行，今子止﹔曩子坐，今子起。何其無特操與？」</p><p> 景曰：「吾有待而然者邪？吾所待又有待而然者邪？吾待蛇蚹蜩翼邪？惡識所以然！惡識所以不然！」</p><h1 id="十一：莊周夢蝶"><a href="#十一：莊周夢蝶" class="headerlink" title="十一：莊周夢蝶"></a>十一：莊周夢蝶</h1><p> 昔者莊周夢為胡蝶，栩栩然胡蝶也。自喻適志與！不知周也。俄然覺，則蘧蘧然周也。不知周之夢為胡蝶與，胡蝶之夢為周與？周與胡蝶，則必有分矣。此之謂物化。  </p><hr><a class="btn-beautify block center blue larger" href="/0100/01/02/2_xiaoyaoyou/"   title="上一篇：逍遙遊"><i class="far fa-hand-point-right"></i><span>上一篇：逍遙遊</span></a><a class="btn-beautify block center blue larger" href="/0100/01/04/4_yangshengzhu/"   title="下一篇：養生主"><i class="far fa-hand-point-right"></i><span>下一篇：養生主</span></a>]]></content>
      
      
      <categories>
          
          <category> 名家作品 </category>
          
          <category> 莊子 </category>
          
          <category> 內篇 </category>
          
      </categories>
      
      
        <tags>
            
            <tag> 莊子 </tag>
            
            <tag> 莊周夢蝶 </tag>
            
            <tag> 齊物論 </tag>
            
        </tags>
      
    </entry>
    
    
    
    <entry>
      <title>逍遙遊</title>
      <link href="/0100/01/02/2_xiaoyaoyou/"/>
      <url>/0100/01/02/2_xiaoyaoyou/</url>
      
        <content type="html"><![CDATA[<p>文章來源：《莊子·逍遙遊》<br>本文作者： 莊周（前369年－前286年）</p><hr><h1 id="一：北冥有魚"><a href="#一：北冥有魚" class="headerlink" title="一：北冥有魚"></a>一：北冥有魚</h1><p> 北冥有魚，其名為鯤。鯤之大，不知其幾千里也。化而為鳥，其名為鵬。鵬之背，不知其幾千里也；怒而飛，其翼若垂天之雲。是鳥也，海運則將徙於南冥。南冥者，天池也。《齊諧》者，志怪者也。《諧》之言曰：「鵬之徙於南冥也，水擊三千里，摶扶搖而上者九萬里，去以六月息者也。」野馬也，塵埃也，生物之以息相吹也。天之蒼蒼，其正色邪？其遠而無所至極邪？其視下也，亦若是則已矣。且夫水之積也不厚，則其負大舟也無力。覆杯水於坳堂之上，則芥為之舟；置杯焉則膠，水淺而舟大也。風之積也不厚，則其負大翼也無力。故九萬里，則風斯在下矣，而後乃今培風；背負青天而莫之夭閼者，而後乃今將圖南。蜩與學鳩笑之曰：「我決起而飛，槍榆枋而止，時則不至而控於地而已矣，奚以之九萬里而南為？」適莽蒼者，三餐而反，腹猶果然；適百里者，宿舂糧；適千里者，三月聚糧。之二蟲又何知？ </p><p> 小知不及大知，小年不及大年。奚以知其然也？朝菌不知晦朔，蟪蛄不知春秋，此小年也。楚之南有冥靈者，以五百歲為春，五百歲為秋；上古有大椿者，以八千歲為春，八千歲為秋，此大年也。而彭祖乃今以久特聞，衆人匹之，不亦悲乎？湯之問棘也是已：「上下四方有極乎？」棘曰：「無極之外，復無極也。窮髮之北有冥海者，天池也。有魚焉，其廣數千里，未有知其修者，其名為鯤。有鳥焉，其名為鵬；背若太山，翼若垂天之雲；摶扶搖羊角而上者九萬里，絕雲氣，負青天；然後圖南，且適南冥也。斥鴳笑之曰：『彼且奚適也？我騰躍而上，不過數仞而下，翱翔蓬蒿之間，此亦飛之至也。而彼且奚適也？』」此小大之辯也。</p><p> 故夫知效一官，行比一鄉；德合一君，而徵一國者；其自視也亦若此矣。而宋榮子猶然笑之。且舉世而譽之而不加勸，舉世而非之而不加沮；定乎內外之分，辯乎榮辱之境；斯已矣。彼其於世未數數然也。雖然，猶有未樹也。夫列子御風而行，泠然善也，旬有五日而後反。彼於致福者，未數數然也。此雖免乎行，猶有所待者也。若夫乘天地之正，而御六氣之辯，以遊無窮者，彼且惡乎待哉？故曰：至人無己，神人無功，聖人無名。   </p><h1 id="二：堯讓天下於許由"><a href="#二：堯讓天下於許由" class="headerlink" title="二：堯讓天下於許由"></a>二：堯讓天下於許由</h1><p> 堯讓天下於許由，曰：「日月出矣，而爝火不息；其於光也，不亦難乎？時雨降矣，而猶浸灌；其於澤也，不亦勞乎？夫子立而天下治，而我猶屍之，吾自視缺然。請致天下。」</p><p> 許由曰：「子治天下，天下既已治也。而我猶代子，吾將為名乎？名者，實之賓也，吾將為賓乎？鷦鷯巢於深林，不過一枝；偃鼠飲河，不過滿腹。歸休乎君，予無所用天下為！庖人雖不治庖，尸祝不越樽俎而代之矣。」 </p><h1 id="三：肩吾問於連叔"><a href="#三：肩吾問於連叔" class="headerlink" title="三：肩吾問於連叔"></a>三：肩吾問於連叔</h1><p> 肩吾問於連叔曰：「吾聞言於接輿，大而無當，往而不返。吾驚怖其言，猶河漢而無極也；大有徑庭，不近人情焉。」</p><p> 連叔曰：「其言謂何哉？」</p><p> 曰：「藐姑射之山，有神人居焉，肌膚若冰雪，淖約若處子。不食五穀，吸風飲露。乘雲氣，御飛龍，而遊乎四海之外。其神凝，使物不疵癘而年穀熟。吾以是狂而不信也。」</p><p> 連叔曰：「然，瞽者無以與乎文章之觀，聾者無以與乎鐘鼓之聲。豈唯形骸有聾盲哉？夫知亦有之。是其言也，猶時女也。之人也，之德也，將旁礡萬物以為一世蘄乎亂，孰弊弊焉以天下為事？之人也，物莫之傷，大浸稽天而不溺，大旱金石流土山焦而不熱。是其塵垢秕糠，將猶陶鑄堯舜者也，孰肯以物為事？」 </p><h1 id="四：宋人資章甫而適諸越"><a href="#四：宋人資章甫而適諸越" class="headerlink" title="四：宋人資章甫而適諸越"></a>四：宋人資章甫而適諸越</h1><p> 宋人資章甫而適諸越，越人斷髮文身，無所用之。堯治天下之民，平海內之政，往見四子藐姑射之山，汾水之陽，窅然喪其天下焉。 </p><h1 id="五：魏王貽我大瓠之種"><a href="#五：魏王貽我大瓠之種" class="headerlink" title="五：魏王貽我大瓠之種"></a>五：魏王貽我大瓠之種</h1><p> 惠子謂莊子曰：「魏王貽我大瓠之種，我樹之成而實五石，以盛水漿，其堅不能自舉也。剖之以為瓢，則瓠落無所容。非不呺然大也，吾為其無用而掊之。」</p><p> 莊子曰：「夫子固拙於用大矣。宋人有善為不龜手之藥者，世世以洴澼絖為事。客聞之，請買其方百金。聚族而謀曰：『我世世為洴澼絖，不過數金；今一朝而鬻技百金，請與之。』客得之，以說吳王。越有難，吳王使之將。冬與越人水戰，大敗越人，裂地而封之。能不龜手，一也；或以封，或不免於洴澼絖，則所用之異也。今子有五石之瓠，何不慮以為大樽而浮乎江湖，而憂其瓠落無所容？則夫子猶有蓬之心也夫！」 </p><h1 id="六：吾有大樹"><a href="#六：吾有大樹" class="headerlink" title="六：吾有大樹"></a>六：吾有大樹</h1><p> 惠子謂莊子曰：「吾有大樹，人謂之樗。其大本擁腫而不中繩墨，其小枝捲曲而不中規矩，立之塗，匠者不顧。今子之言，大而無用，衆所同去也。」</p><p> 莊子曰：「子獨不見狸狌乎？卑身而伏，以候敖者；東西跳梁，不辟高下；中於機辟，死於罔罟。今夫斄牛，其大若垂天之雲。此能為大矣，而不能執鼠。今子有大樹，患其無用，何不樹之於無何有之鄉，廣莫之野？彷徨乎無為其側，逍遙乎寢臥其下。不夭斤斧，物無害者，無所可用，安所困苦哉？」 </p><hr><a class="btn-beautify block center blue larger" href="/0100/01/03/3_qiwulun/"   title="下一篇：齊物論"><i class="far fa-hand-point-right"></i><span>下一篇：齊物論</span></a>]]></content>
      
      
      <categories>
          
          <category> 名家作品 </category>
          
          <category> 莊子 </category>
          
          <category> 內篇 </category>
          
      </categories>
      
      
        <tags>
            
            <tag> 莊子 </tag>
            
            <tag> 鵬 </tag>
            
            <tag> 逍遙遊 </tag>
            
        </tags>
      
    </entry>
    
    
  
  
</search>
